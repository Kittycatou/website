---
date: 2018-09-30
path: "/nl/blog/roundup-2018-09"
title: "Maandelijks overzicht - september 2018: Shin, veel JavaScript, en een lange TODO lijst"
linktitle: "Maandelijkse overzicht; September 2018 editie"
img: leaves.jpg
caption: "De login achtergrond voor oktober"
author: joost
category: roundup
blurb: "Een overzicht van al het freesewing nieuws van de laatste maand"
---
Dit is je maandelijks overzicht van al het freesewing nieuws van de voorbije vier weken,
en een vooruitblik op wat er ons volgende maand te wachten staat.

## Een terugblik op september

GitHub verteld me dat ik tijdens de maand september 329 commits heb gemaakt in 32 repositories. 
Het gros van dat werk is een investering in de toekomst, en het zal nog een tijdje duren
vooraleer je er de vruchten van kan plukken.

Maar niet alles is werk achter de schermen. Want intussen vond ik toch de tijd om de
[Shin zwembroek](/nl/patterns/shin) toe te voegen aan de site.

![Shin is een zwembroek die ik als menswear zou labelen, maar ik zie geen reden waarom dames 'em niet kunnen dragen](cover.jpg)

### Foto's of het telt niet

Ook nieuw zijn een aantal voorbeelden, wat altijd leuk is, met onder meer deze
Jaeger vest door 
[Paul](/nl/users/Tiger751023):

![A Jaeger vest door Paul](showcase.jpg)

Als jij ook één van onze patronen maakt, aarzal dan niet om je foto's in te sturen zodat we ze kunnen toevoegen aan de voorbeelden.

### Vechten in de schaduw

Al het andere werk is voor het grootste deel het schrijven van JavaScript code als deel van onze plannen voor de toekomst.
Ik ben me ervan bewust dat dit het soort van werk is dat onzichtbaar is voor de meesten van jullie (tenzij je me stalkt op GitHub)
en dat dat de indruk kan wekken dat er hier niet veel gebeurd.

Het omgekeerde is waar. Ik werk harder aan dit project dan ooit, maar voorlopig is het vooral in de schaduw.

Om te trachten wat licht te laten schijnen op wat er allemaal gebeurd heb ik
[een lange todo-lijst](https://github.com/freesewing/todo) gemaakt.
Dus als je een handje wil toesteken (of als je gewoon nieuwsgierig bent waar we mee bezig zijn), 
ga dan gerust een kijkje nemen.

Merk op dat niet alle taken technisch zijn. We moeten bijvoorbeel ook een mooi kleurenpalet uitkiezen voor onze patronen.


## Een vooruitblik naar oktober

Ik heb twee weken vakantie in oktober, en ik heb mezelf beloofd dat ik mijn laptop aan de kant zou zetten
zodat ik wat kleren kan maken (of toch proberen). We zullen zien hoe dat afloopt.
